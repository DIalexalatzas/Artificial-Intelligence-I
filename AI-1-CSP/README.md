# AI-1-CSP
Constraint Satisfaction Problem

Ο χρονοπρογραμματισμός εξετάσεων (exam timetabling) είναι ένα δύσκολο πρόβλημα 
ικανοποίησης περιορισμών το οποίο αφορά τον προγραμματισμό της εξέτασης 
συγκεκριμένων μαθημάτων σε συγκεκριμένες ημέρες και ώρες κατά την διάρκεια μιας 
εξεταστικής περιόδου. Η εργασία αυτή αφορά την μοντελοποίηση και επίλυση μιας
σχετικά απλής εκδοχής αυτού του προβλήματος με χρήση αλγορίθμων ικανοποίησης 
περιορισμών. Το πρόβλημα το οποίο πρέπει να λυθεί ορίζεται τυπικά ως εξής.

Έχουμε να φτιάξουμε το πρόγραμμα της επόμενης εξεταστικής για τα μαθήματα του 
τμήματος μας. Τα μαθήματα δίδονται στο αρχείο «Στοιχεία Μαθημάτων» που δίνεται 
μαζί με την εργασία (κάποια στοιχεία των μαθημάτων έχουν τροποποιηθεί για τις
ανάγκες της εργασίας). Οι περιορισμοί του προβλήματος είναι:  
• Η εξεταστική περίοδος διαρκεί 21 συνεχόμενες ημέρες (εξετάσεις και το ΣΚ).  
• Το κάθε μάθημα έχει διάρκεια εξέτασης 3 ώρες.  
• Σε κάθε μέρα της εξεταστικής περιόδου υπάρχουν 3 χρονικές περίοδοι κατά τις
οποίες μπορεί να εξεταστεί ένα μάθημα (9-12, 12-3 και 3-6).   
• Υπάρχει μόνο μία αίθουσα διαθέσιμη για τις εξετάσεις, η οποία χωράει όλους 
του φοιτητές για κάθε ένα από τα μαθήματα (συνεπώς, δεν μπορεί να υπάρχουν 
δύο ή περισσότερα μαθήματα που εξετάζονται την ίδια ημέρα και ώρα).  
• Τα μαθήματα του ίδιου έτους θα πρέπει να εξετάζονται σε διαφορετικές ημέρες.   
• Υπάρχουν κάποια μαθήματα τα οποία έχουν εργαστήριο (δείτε αρχείο). Για τα 
μαθήματα αυτά, θα πρέπει η εξέταση του εργαστηρίου να ακολουθεί αμέσως 
μετά αυτή της θεωρίας (π.χ. 12-3 Τεχνητή Νοημοσύνη Θεωρία, 3-6 Τεχνητή 
Νοημοσύνη Εργαστήριο). Η εξέταση ενός εργαστηρίου γίνεται από τον 
καθηγητή του μαθήματος.  
• Κάποια από τα μαθήματα θεωρούνται δύσκολα (δείτε αρχείο). Οι εξετάσεις
δύσκολων μαθήματων πρέπει να απέχουν τουλάχιστον 2 ημέρες μεταξύ τους για 
την διευκόλυνση των φοιτητών.   
• Μαθήματα του ίδιου καθηγητή πρέπει να εξετάζονται σε διαφορετικές μέρες.  

Έχετε να κάνετε τα εξής:
1. Να υλοποιήσετε τους αλγόριθμους FC, MAC και MINCONFLICTS και να τους
εφαρμόσετε στο πρόβλημα. Προτείνουμε να χρησιμοποιήσετε τον ευρετικό 
κανόνα MRV για την δυναμική διάταξη μεταβλητών καθώς και τον ευρετικό 
κανόνα dom/wdeg που περιγράφεται στο άρθρο *F. Boussemart, F. Hemery, C. Lecoutre and L. Sais. Boosting Systematic 
Search by Weighting Constraints. Proc. of ECAI 2004, pages 146–150, 2004*. Διαθέσιμο στην ιστοσελίδα http://www.frontiersinai.com/ecai/ecai2004/ecai04/pdf/p0146.pdf .
Η υλοποίηση σας πρέπει να βασιστεί πάνω στον κώδικα Python που διατίθεται 
στη σελίδα https://github.com/aimacode/aima-python/blob/master/csp.py .  

2. Να συγκρίνετε πειραματικά τους αλγόριθμους που υλοποιήσατε
χρησιμοποιώντας τα δεδομένα που σας δώσαμε και ορίζοντας κατάλληλες
μετρικές. Θα πρέπει να εξηγήσετε ποια κριτήρια σύγκρισης χρησιμοποιήσατε
και γιατί. Να παρουσιάσετε τα αποτελέσματα σας με ευκρίνεια
χρησιμοποιώντας πίνακες και να τα σχολιάσετε.  

3. Ποιος είναι ο ελάχιστος χρόνος διάρκειας της εξεταστικής για το πρόβλημα που 
σας δώσαμε; Να εξηγήσετε την απάντηση σας.
